# Noname (bice predlozeno)

~Alat za tradicionalno i agilno upravljanje softverskim projektima~

### Motivacija
Tokom više decenija razvojem projekata se upravljalo na različite načine, počev od tradicionalnih metoda upravljanja do sve zastupljenijih agilnih metoda. Tradicionalne metode daju jasan vremenski plan aktivnosti na projektu, ali su često previše rigidne kod dinamičnog razvoja softvera i ne daju slobodu čestih promena planova. Sa druge strane, agilne metode pružaju visok nivo fleksibilnosti kod manjih projekata, ali ne daju dugoročnu sliku na osnovu koje se može pratiti progres velikih projekata. Danas na tržištu postoji više desetina softverskih alata za upravljanje projektima zasnovanih na tradicionalnim ili agilnim metodama, a neki od njih pokušavaju da kombinuju ova dva pristupa. Na žalost, svaki tim ima svoje specifičnosti u radu, pa najčešće ni jedan od postojećih softvera ne može u potpunosti da pokrije sve njegove zahteve, već je tim prinuđen da pravi kompromise i prilagođava se softveru. Cilj ovog projekta je da razvije alat za upravljanje softverskim projektima koji će pokušati da iskoristi prednosti tradicionalnih i agilnih metoda, pri čemu će se težiti jednostavnosti i lakoći korišćenja.

### Zahtevane funkcionalnosti
Namenjen je vođama timova za razvoj softvera, ali i svim ostalim učesnicima u razvoju.  
Alat treba da omogući sledeće funkcionalnosti:
* __Obavezne funkcionalnosti__
    * Upravljanje podacima o članovima tima i njihovim ulogama (globalno i po projektima).
    * Formiranje projekata i potprojekata.
    * Upravljanje učesnicima na projektu.
    * Upravljanje aktivnostima na projektu (naziv, početak, kraj, prioritet, status, međuzavisnost, zaduženi učesnici…).
    * Različiti načini vizuelizacije aktivnosti (gantogram, lista, tabla).
    * Filtriranje projekata, aktivnosti, učesnika.
* __Poželjne funkcionalnosti__
    * Vođenje evidencije i vizuelizacija opterećenosti učesnika na projektu.
    * Obaveštavanje
    * Kolaboracija između učesnika nekog projekta ili aktivnosti (komentari i dokumenti).

### Zahtevane tehnologije
Alat je potrebno razviti korišćenjem savremenih web tehnologija, tako da bude omogućen rad na 
fiksnim i prenosnim uređajima (desktop, tablet, telefon). Za potrebe razvoja web aplikacija koristiti .NET Core i Angular biblioteku. Za vizuelizaciju podataka koristiti savremene biblioteke i komponente. Za čuvanje podataka koristiti odgovarajuće baze otvorenog koda. Klijentski deo aplikacije treba da ima mogućnost izvršavanja na svim standardnim web pretraživačima.

### Razvoj
Projekat se realizuje u toku 10 radnih nedelja. Prve 2 nedelje su namenjene za specifikaciju i dizajn sistema uz prateće upoznavanje tehnologija za koje se timovi odluče. Zatim sledi 6 nedelja razvoja uz testiranje i modifikacije od strane samog tima. Poslednje 2 nedelje se rezervišu za testiranje od strane krajnjih korisnika (test tima). Bodovanje se realizuje prema ispunjenosti zadataka svakog od kolega, kao i od ocene koje daje test tim.

### Korisni linkovi
* [https://www.teamgantt.com/](https://www.teamgantt.com/)
* [https://twproject.com/](https://twproject.com/)
* [https://www.libreoffice.org/](https://www.libreoffice.org/)
* [https://www.wrike.com/](https://www.wrike.com/)
* [https://www.atlassian.com/software/jira](https://www.atlassian.com/software/jira)
* [https://asana.com/](https://asana.com/)
* [https://www.monday.com/](https://www.monday.com/)